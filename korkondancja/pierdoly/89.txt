Domowe sery z mleka krowiego – jakie rodzaje możesz przygotować samodzielnie? Na całym świecie produkuje się kilka tysięcy rodzajów sera. W Polsce wytwarza się ich blisko sto i są to przede wszystkim gatunki najczęściej wybierane przez konsumentów – np. mozzarella czy gouda. Niektóre sery wymagają specjalnych akcesoriów, takich jak prasa serowarska, do innych zaś wystarczą podstawowe naczynia i składniki.Na początku przygody z serowarstwem najlepiej postawić na te rodzaje, które pozyskasz z mleka krowiego oraz dodatków dostępnych w każdym markecie. Będą to przede wszystkim niedojrzewające sery białe, czyli tradycyjny twaróg oraz bardziej egzotyczny, ale równie łatwy w przygotowaniu indyjski paneer. Domowy wyrób serów – jakie składniki będą Ci potrzebne? Zastanawiasz się, jak zrobić biały ser, czyli najbardziej podstawowy rodzaj tego przysmaku? Jak już wspominaliśmy wcześniej, nie jest to trudne. Aby przyrządzić domowy twaróg, będziesz potrzebować świeżego mleka. Nie może być to nabiał UHT, czyli sterylizowany, ponieważ nie da się z niego uwarzyć sera. Najlepszym wyborem byłoby mleko prosto od krowy, jednak w dzisiejszych czasach mało kto ma do niego dostęp, więc w ramach zastępstwa można użyć sklepowego nabiału pasteryzowanego w niskiej temperaturze. Mleko na ser powinno być tłuste, więc warto rozejrzeć się za produktem o zawartości tłuszczu 3,2% lub większej. Jeśli zależy Ci tradycyjnym wiejskim twarogu z charakterystycznymi grudkami, wybierz zsiadłe mleko. Do wyrobu sera białego paneer, poza mlekiem, niezbędny jest także składnik zakwaszający. W tej roli możesz wykorzystać sok z cytryny lub limonki, tak jak robi się to tradycyjnie w kuchni indyjskiej, bądź postawić na ocet. Jeżeli zdecydujesz się na drugą opcję, rekomendujemy ocet jabłkowy, który charakteryzuje się mniej intensywnym zapachem niż spirytusowy. Akcesoria niezbędne do wyrobu sera Podstawowym sprzętem każdego serowara jest garnek. Powinien być duży, aby pomieścił minimum kilka litrów mleka, a do tego solidny i trwały. Jeżeli zamierzasz robić domowe sery regularnie, warto wyznaczyć sobie naczynie przeznaczone wyłącznie do tego celu. Jako że mleko łatwo jest przypalić, polecamy modele z wnętrzem pokrytym nieprzywierającą powłoką. Potrzebujesz jeszcze tylko długiej, najlepiej drewnianej łyżki do mieszania mleka, termometru, osobnego naczynia, czystej bawełnianej ściereczki, w której odciśniesz ser z nadmiaru płynu, oraz dowolnego ciężkiego przedmiotu, którym obciążysz uzyskaną masę. To tyle! Teraz pozostaje tylko poznać przepis na ser i… możemy działać Jak zrobić ser domowy? Oto prosty przepis! Nadszedł czas, żeby dowiedzieć się, jak zrobić ser w domu. Przygotowaliśmy dla Ciebie recepturę krok po kroku.