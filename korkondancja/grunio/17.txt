Świnki morskie to stuprocentowi weganie. Podstawą ich diety powinno być świeże, dobrej jakości siano. Zwracajmy uwagę aby było nieprzesuszone, bez popiołu czy kurzu, które mogą podrażnić błony śluzowe nozdrzy świnek. Powinny także dostawać świeże warzywa, np. korzeń i liście marchewki i pietruszki, paprykę, buraki, ogórek, pomidory, cykorię, dynię, brokuły. Co mogą jeść świnki morskie? Owoce (jednak w zdecydowanie mniejszych ilościach niż warzywa) takie jak: jabłka, gruszki, arbuz, truskawki, jagody. Nie poleca się bananów, gdyż mają zbyt dużo cukru. Jako dodatek można też podawać dobrą gotową karmę dla świnki morskiej, ale musi być dedykowana temu gatunkowi, nie podawajmy np. karmy dla królików, gdyż jej skład nie będzie optymalny. Dobrym składnikiem diety będą też zioła dla świnki morskiej, które wzmocnią jej układ krążenia i metabolizm. Może to być tymianek, mniszek lekarski, bazylia czy koperek, ważne jednak aby były świeże prosto z łąki lub suszone – mokre czy zwiędłe mogą wywołać dolegliwości żołądkowe u zwierzęcia. W jadłospisie świnek morskich musi znaleźć się witamina C, która jest im niezbędna, a nie potrafią jej samodzielnie syntezować. Jeśli mimo jej obecności w diecie okaże się, że zwierzę cierpi na niedobór, należy ją suplementować, np. specjalnymi kroplami. Niedostatek witaminy C może prowadzić do schorzeń takich jak szkorbut, łamliwość kości czy podatność na przeziębienia. Czego nie podawać świnkom morskim? Przede wszystkim fasoli (a także grochu) – jest ona dla świnek trująca. Należy unikać liści sałaty czy kapusty, ziemniaków, cebuli, winogron i słodyczy. Nie powinno się także karmić ich nabiałem, który może powodować biegunki. Oczywiście świnka powinna mieć stały dostęp do świeżej i czystej wody.