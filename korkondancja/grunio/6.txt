Jeśli ktoś zastanawia się nad tym, czy kawie domowe są tym samym, co świnki morskie, to warto zapoznać się z publikacją „Polskie nazewnictwo ssaków świata” z roku 2015. Z zapisów jasno wynika, że śwince morskiej nadano nazwę kawii domowej. Można wobec tego śmiało stosować obie nazwy zamiennie, nie popełniając przy tym żadnego błędu. Jeśli jednak ktoś chce być dokładny, to powinien wiedzieć, że kawia jest dziką odmianą świnki morskiej, występuje ona na terenach Ameryki Południowej. Zoolodzy stwierdzili, że nazywanie tego zwierzęcia mianem „świnki” nie jest właściwe, dlatego oficjalnie zmieniono nazwę na kawia domowa. Warto jednak od razu podkreślić, że modyfikacja nazewnictwa służy głównie celom naukowym, więc przeciętny człowiek może śmiało nadal posługiwać się terminem „świnki morskiej”. Ras świnek morskich jest sporo, dzięki czemu można liczyć na szeroki wachlarz wyboru. Niektóre są do siebie bardzo podobne, ale nie brakuje też mocno wyróżniających się osobników. Odmian kolorystycznych jest multum, świnki morskie różnią się też długością i strukturą włosów. Kawia domowa występuje w wersji jednobarwnej, dwubarwnej i trójbarwnej. Najpopularniejsze świnki długowłose to: peruwianka, szetlandzka, texel, lunkarya, merino. Niezwykle ciekawie prezentuje się świnki zaliczane do grupy aguti, które są bardzo zróżnicowane pod względem kolorystycznym. W domach często można spotkać Peruwiankę, czyli świnkę z długą sierścią rozkładającą się na boki. Włosie może uzyskać długość do nawet pięćdziesięciu centymetrów, co robi ogromne wrażenie. Sierść pięknie połyskuje i jest delikatna w dotyku. Świnki morskie rasy texel mają kręcone i miękkie futerko, sierść zwija się niczym korkociąg. Za jedną z najładniejszych uznaje się świnki długowłose lunkarya, które na pierwszy rzut oka bardzo przypominają z wyglądu króliki. Z kolei świnki rasy merino porównuje się do miniaturowych owiec merino, stąd właśnie wzięła się ich nazwa, pochodzi ona od zwierząt pastwiskowych. Wynika to z gęstych i kręconych włosów.