Opieka nad świnką morską obejmuje także codzienną obserwację ich wyglądu i zachowania. Minimum raz w tygodniu należy dokładnie sprawdzić stan uzębienia, jamy ustnej, uszu i oczu pupila. Warto również skontrolować wagę gryzonia. Nigdy nie można ponadto lekceważyć niepokojących objawów występujących u zwierzaka. Utrata masy ciała, brak apetytu, intensywne drapanie się, trudności w oddychaniu, obecność krwi w moczu, kichanie, apatia, wyciek wydzieliny z oczu bądź nosa – to tylko niektóre symptomy problemów zdrowotnych u gryzoni. W przypadku ich wystąpienia należy jak najszybciej udać się ze świnką morską do weterynarza. Właściwa aranżacja przestrzeni ma zasadniczy wpływ zarówno na stan zdrowia, ogólne samopoczucie, jak i komfort psychiczny świnek morskich. Kawie domowe należą do dosyć aktywnych i ciekawskich zwierzaków, dlatego potrzebują urozmaiconego środowiska. Podstawą jest oczywiście przestronna, dobrze wentylowana i wygodna klatka dla świnki morskiej ». Mieszkanko dla jednego osobnika powinno mieć przynajmniej 60 cm długości, 40 cm szerokości i 35 cm wysokości. Dla kilku kawii należy przygotować jeszcze większe lokum. W przypadku świnek morskich najlepiej sprawdzają się klatki z metalowymi prętami i wysoką plastikową kuwetą. W mieszkanku gryzoni powinny znaleźć się akcesoria umożliwiające wypoczynek i zróżnicowaną aktywność. Koniecznie należy zatem nabyć miseczki na pokarm i wodę, paśnik na sianko, domek, hamaczek i legowisko. Kawiom mogą spodobać się również tunele, kryjówki czy drewniane zabawki. W klatce gryzoni trzeba umieścić także odpowiedni materiał higieniczny (np. trociny, pellet), który ułatwi nam utrzymanie czystości w otoczeniu. Warto pamiętać o regularnej (nawet codziennej) wymianie ściółki dla świnki morskiej ». Nie bez znaczenia jest także prawidłowe usytuowanie lokum pupili. Nie powinno ono stać w wilgotnym i silnie nasłonecznionym miejscu, ani w pobliżu bezpośrednich źródeł ciepła. Gryzoni nie wolno ponadto narażać na przeciągi.