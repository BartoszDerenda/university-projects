W związku ze wzrostem popularności tego zwierzęcia rosły też ilości jego ras. Głównym i najczęstszym podziałem jest klasyfikacja wg. sierści: kawia domowa – rasy długowłose zaliczamy do nich: Abisyńska (tzw. rozeta), American, American Crested, Crested, Curly (krzyżówka Abisyńakiej i Rex), Peruwianka krótkowłosa, Rex, Ridgeback, Somali (krzyżówka Abisyńskiej z Teddy lub Rex) i Teddy, kawia domowa – rasy krótkowłose to m.in.: Bouncle (lub Alpaka), Coronet, Lunkarya (ma trzy odmiany), Merino (odmiana Cornet), Peruwianka właściwa, Sheltie oraz Texel (krzyżówka Sheltie i Rex), kawia domowa – rasy bezwłose tzw. skinny, są to osobniki niemal całkowicie pozbawione sierści, niewielkie jej ilości mogą występować w okolicy kończyn, pyszczka i narządów płciowych. Do najbardziej popularnych należą krótkowłose kawie rasy American o gęstej sierści i owalnym nosie. Chętnie hodowane są również rasy abisyńskie ze względu na charakterystyczne rozety w jakie układa się sierść. Te oryginalne, z dobrych hodowli powinny mieć co najmniej 8 rozet na ciele. Równie często pojawiają się w domach długowłose kawie peruwianki, których sierści dochodzi nawet do 50 centymetrów. Kawie domowe są roślinożercami. W naturze podstawę ich diety stanowiły głównie różnego rodzaju liście, owoce, kwiaty, korzenie i bulwy. W warunkach domowych podstawą żywienia świnki morskiej jest dobrej jakości siano. Dodatek może stanowić marchew, ogórek, pietruszka, mniszek, jabłko, pomarańcza lub arbuz. Nie powinno się kawiom podawać do jedzenia kapusty ani sałaty, nie wolno im jeść również wszystkich produktów odzwierzęcych takich, jak ser czy jogurt. Niewskazane są również wszelkie ostre warzywa np. cebula lub czosnek oraz ciężkostrawne jak fasola czy groch.