Jeśli komuś podobają się świnki krótkowłose, to może liczyć na szeroki wachlarz wyboru ras: american, crested, rozetka abisyńska, ridgeback, teddy rex, somali, curly. Najpopularniejsza jest świnka morska krótkowłosa american, która ma krótką i gęstą sierść, przyjemną w dotyku. Bardzo charakterystyczna jest świnka morska rasy skinny, która bardziej przypomina wielu osobom szczura, ale bez ogona. Są to osobniki bezwłose, przez co bardzo wrażliwe. Sierść świnki pełni funkcję ochronną, zabezpiecza ją przed niekorzystnymi czynnikami atmosferycznymi i urazami. Warto też zaznaczyć, że świnki morskie skinny są niezwykle towarzyskie, gadatliwe, reagują na swoje imię i głos opiekuna. Można nawet liczyć na to, że zwierzę będzie chętnie podążać za swoim właścicielem, niczym mały piesek. Cechami charakterystycznymi świnek morskich rasy teddy są szeroko rozstawione łapy, zaokrąglona głowa i oklapnięte uszy. Świnka morska abisyńska wyróżnia się ciekawą fryzurą, jej sierść tworzy rozetki, co dodaje uroku zwierzęciu. Ma przyjazne usposobienie, jest niezwykle żywiołowa, nie okazuje strachu nawet przed obcymi. Jeśli ktoś już zdecyduje się na zakup świnki morskiej, to zwykle wybór pada tylko na jednego osobnika, co jednak nie jest zbyt dobrym pomysłem. Świnka morska jest zwierzęciem stadnym, dlatego kiepsko znosi samotność. Najlepszym rozwiązaniem będzie zakup dwóch świnek, aby mogły liczyć na wspólne towarzystwo. Jeśli ktoś chce, aby jego zwierzak właściwie się rozwijał, był szczęśliwy, to warto zainwestować w jeszcze jednego osobnika tego samego gatunku. Nie musi być to para, równie dobrze sprawdzą się dwa samce lub dwie samice. Jeżeli kawie nie mają się rozmnażać, to będzie to najlepsze rozwiązanie. Można dać drugi dom porzuconej śwince morskiej, wystarczy zaadaptować ją ze schroniska. Nic nie zastąpi towarzystwa przedstawiciela tego samego gatunku, chociaż kawia nie ma zwykle oporów przed wchodzeniem w interakcje z innymi domowymi pupilami typu kot czy pies. Oczywiście hodowanie dwóch świnek morskich nie jest koniecznością, nawet bez towarzysza zwierzę jest w stanie dożyć sędziwego wieku. Każdego z pewnością interesuje to, jak długo żyje świnka morska. Na wolności niestety staje się łatwym łupem dla drapieżników, więc zdrowa kawia domowa, odpowiednio pielęgnowana, jest w stanie dożyć do nawet ośmiu lat. Oczywiście świnki morskie mogą żyć dłużej, wpływa na to wiele czynników. Warto jednak mieć na uwadze to, że życie samotnej kawii, nawet wieloletnie, nie będzie w pełni radosne pomimo starań opiekuna. Nawet badania naukowe potwierdzają, że u świnek hodowanych pojedynczo występuje podwyższony poziom hormonu stresu, czyli kortyzolu. Zwiększa się również ryzyko rozwoju różnych chorób somatycznych. Obserwuje się również większą podatność na otyłość ze względu na mniejszą ruchliwość i większy apetyt. Znudzona kawia domowa ma tendencję do przejadania się.