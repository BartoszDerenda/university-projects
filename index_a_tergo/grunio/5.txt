Świnka morska był dobrze znana już w starożytności, pochodzi ona z Ameryki Południowej. Nie udomowiono jej jednak po to, aby stała się towarzyszem człowieka. Od początku hodowano ją głównie w celach kulinarnych i właśnie z tego powodu znalazła się również w Europie, co miało miejsce w XVIII wieku. Niektórzy jednak dostrzegli przyjazne usposobienie gryzoni, urzekł ich także wygląd tych zwierząt, więc zaczęto trzymać je w domach. Nie każdy wie, ale kawii domowych używano podczas różnych obrzędów. Są to zwierzęta rytualne, składa się je w ofierze bogom. Popularne było również zjadanie mięsa kawii domowych, co w niektórych państwach wciąż się praktykuje. Na terytorium Ameryki Południowej, szczególnie w Peru, nadal można natknąć się nawet na ulicy na przysmak w postaci pieczonej świnki morskiej, najczęściej podaje się ją w całości, co dla wielu osób może być ogromnym szokiem. Hodowanie tych zwierząt na mięso jest w tym kraju czymś powszechnym. Świnek morskich używano także do celów medycznych i nadal nie zaprzestano tych praktyk. Szamani używali kawii domowych podczas diagnozowania chorób. Do wykonania rytuału potrzebna jest zdrowa świnka morska, która musi mieć taką samą płeć, jak badany pacjent. Zwierzęta służą jako przyrząd, którym pociera się ciało chorego, co trwa nawet pół godziny, aż do ich śmierci. Zasada jest taka, że im wcześniej to nastąpi, tym człowiekowi dolega poważniejsza choroba. Na tym jednak nie koniec, bo kawię się rozcina, a na podstawie oceny wyglądu jej wnętrzności znachor może ocenić kondycję narządów chorego. Uważa się nawet, że świnka morska jest w stanie przejąć choroby od badanej nią osoby. Mogłoby się wydawać, że są to tylko znachorskie zabobony, ale przeprowadzono nawet badania odnośnie owego rytuału i w większości przypadków u zwierzęcia powstały uszkodzenia w obrębie tych samych części ciała, z którymi badany pacjent miał problemy. Potwierdził to nowoczesny sprzęt w postaci rentgena, tomografu itd. Świnka morska służyła jako zwierzę laboratoryjne w XIX wieku.