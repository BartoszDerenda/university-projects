Kiedy mama i noworodek opuszczają szpital, co następuje w 2 lub 3 dobie po porodzie, przede wszystkim potrzebują spokoju. Dobrym pomysłem nie są huczne odwiedziny i powitania, ale raczej powolne klimatyzowanie się w domu, w otoczeniu rodziców i rodzeństwa. Pierwsza noc noworodka w domu niewątpliwie będzie kosztowała mamę mnóstwo wysiłku, ponieważ z jednej strony we znaki dają się poporodowe zmęczenie i dolegliwości związane z połogiem, a z drugiej strony maluszek często wybudza się w nocy i bywa bardziej niespokojny niż w ciągu dnia. Dlatego też młodym mamom zaleca się spać kiedy tylko mają ku temu okazje, nie zważając na porę. Nieprzespane noce mogą szybko się nie skończyć, ponieważ rzadko zdarza się, że niemowlę prześpi całą noc bez pobudek. Czego potrzebuje dziecko w pierwszych dobach życia? Czyli z jaką wyprawką przywitać niemowlę w domu? Na sam początek warto wyposażyć się jedynie w podstawowe rzeczy. Fotelik w którym przywieziecie dziecko ze szpitala i wózek na pierwsze spacery są zdecydowanie ważniejsze niż zakup termometru elektronicznego, nabulizatora i podgrzewacza do butelek, tym bardziej jeśli karmisz piersią. Również preparaty na ciemieniuchę, szczotka do włosów i obcinacz do paznokci nie będą tymi przedmiotami po które sięgniesz w pierwszych dniach życia dziecka. Zbędne jest również kompleksowe urządzanie pokoju dziecka. Zarówno mama jak i noworodek czują się bezpieczniej kiedy są blisko siebie. Często więc, szczególnie w nocy, chcą spać blisko siebie, przestrzegając wszelkich zasad bezpieczeństwa. Dlatego dobrym rozwiązaniem może okazać się kosz Mojżesza lub dostawiane do łóżka rodziców łóżeczko. W pokoju noworodka znaleźć może się natomiast przewijak, a obok niego kosmetyki do pielęgnacji niemowlaka i inne niezbędne akcesoria oraz szafa na ubrania i pieluszki. Niekiedy w pokoju noworodka rodzice umieszczają nawilżacz bądź oczyszczacz powietrza. Urządzenia te w dużym stopniu ułatwiają dziecku oddychanie, zapewniając czyste i odpowiednio nawilżone powietrze. Ważne są również takie rzeczy jak: ubranka, chusteczki nawilżone, maść przeciw odparzeniom, pampersy, pieluszki materiałowe, wanienka lub wiaderko do kąpieli, kosmetyki do mycia niemowlaka oraz detergent do prania dedykowany dla najmłodszych. Doświadczona mama dobrze wie, że nie chodzi o cenę i markę akcesoriów dla niemowlaka ale o ich jakość, praktyczność i bezpieczeństwo stosowania. Dlatego ubranka najlepiej wybierać bawełniane, a przed założeniem koniecznie należy je uprać. Kosmetyki dla najmniejszych dzieci najlepiej wybierać te posiadające odpowiednie certyfikaty z serii emolienty dla dzieci. Jeśli chodzi o kwestię praktyczną akcesorów dla malucha warto zasięgnąć opinii innych mam. Są to bezcenne rady, których nie uzyskamy na stronach producentów.