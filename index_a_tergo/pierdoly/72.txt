Podczas rejestracji należy wprowadzić wyniki egzaminów maturalnych. Jeśli jeszcze ich nie znasz (bo zapisujesz się dość wcześnie i nadal oczekujesz na wyniki matur) - nie przejmuj się. Gdy odbierzesz w lipcu świadectwo uzupełnisz swoje konto o brakujące dane). Taka sytuacja zdarza się bardzo często w przypadku najpopularniejszych publicznych uczelni, które otwierają systemy rekrutacyjne wcześnie, czyli już w maju lub czerwcu, gdy maturzyści napisali już wprawdzie egzamin dojrzałości, ale nadal nie wiedzą, jak im poszło. System poprosi także o takie informacje, jak: nazwa szkoły, rok ukończenia nauki, numer świadectwa maturalnego, data i miejsce wystawienia świadectwa. Laureaci olimpiad przedmiotowych zaznaczają, w których brali udział.  Wybór uczelni to jedno, ale najważniejsza informacja podczas rejestracji to zaznaczenie kierunku, który chcesz studiować. Czasem należy podać także specjalność. Dodatkowo należy określić rodzaj studiów: studia I (licencjackie/inżynierskie), studia II stopnia (magisterskie), studia jednolite magisterskie. Zaznacz tryb studiów: stacjonarne, czyli dzienne, niestacjonarne (zaoczne lub wieczorowe). Wielu kandydatów zaznacza 2 lub trzy kierunki studiów na danej uczelni. Masz do tego prawo, by wybrać więcej niż jeden kierunek. Uczelnie czasem stosują ograniczenia, udostępniając 4 czy 5 rubryk w wyborze kierunków. Wówczas należy określić te priorytetowe. To kolejny etap w procesie rejestracji. Strony uczelniane udostępniają gotowe blankiety opłat lub umożliwiają dokonanie przelewu bezpośrednio ze strony www na odpowiednie konto. System uwzględnia numer Pesel, aby uniknąć pomyłek. Należy jednak pamiętać, że wybierając więcej niż jeden kierunek, musisz za każdy dokonać opłaty. Ponieważ księgowanie trwa, opłaty należy dokonać odpowiednio wcześniej, nie na ostatnia chwilę. Nie które uczelnie stosują promocje i kandydat płaci tylko za jeden kierunek, nawet jeśli rekrutuje się na dwa lub trzy.  Na wyniki rekrutacji musisz chwilę zaczekać. Uczelnie ustalają własne harmonogramy postępowania rekrutacyjnego. Dlatego nie ma jednego terminu, w którym zostaną ogłoszone listy osób zakwalifikowanych na studia. Ułatwieniem natomiast jest fakt, że wyniki rekrutacji poznasz w systemie on-line. Zazwyczaj wyniki pierwszego naboru na studia pojawiają się w przypadku uczelni publicznych w połowie lipca (do końca lipca). Po zalogowaniu się na swoje konto, uzyskasz informację o liczbie punktów uzyskanych w postępowaniu kwalifikacyjnym, liczbie punktów wymaganych do zakwalifikowania, zakwalifikowaniu lub niezakwalifikowaniu do przyjęcia na studia. Jeżeli zostaniesz zakwalifikowany na studia, zazwyczaj w ciągu 5 - 7 dni od ogłoszenia wyników, należy złożyć komplet wymaganych dokumentów. Uwaga: jeśli nie zostałeś zakwalifikowany na tym etapie - zachowaj spokój. Wielu kandydatów rekrutuje się na kilka uczelni (w różnych miastach), a finalnie wybierze jedną i tym samym zwolni miejsca na pozostałych. Oznacza to, że nastąpią przetasowania i z dużym prawdopodobieństwem możesz zostać przyjęty w drugim etapie rekrutacji. Generalnie rekrutacja będzie trwać aż do końca września. Po tzw. drugim naborze (zazwyczaj sierpień) nastąpi jeszcze uzupełniająca rekrutacja wrześniowa. Zazwyczaj dotyczy ona mniej popularnych kierunków, co nie oznacza gorszych. W przypadku większości uczelni niepublicznych nabór na studia zaczyna się w czerwcu i trwa do początku października, chyba że skończą się limity miejsc na wybranych kierunkach. Taka sytuacja dotyczy jednak wyłącznie najpopularniejszych i prestiżowych kierunków, takich jak: kierunek lekarski, psychologia, prawo, ekonomia. Można śmiało przyjąć, że w 95% uczelni prywatnych kandydat ma gwarancję przyjęcia na studia - wystarczy dokonać rejestracji, stosownych opłat i podpisać umowę o naukę.