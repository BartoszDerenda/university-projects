Pediatrzy jak i położne propagują karmienie piersią wśród młodych mam. Niesie ono ze sobą mnóstwo korzyści dla rozwoju dziecka zarówno fizycznego jak i psychologicznego. W okresie karmienia piersią na mamę czeka jednak wiele wyzwań i poświęceń. Mają one związek z ograniczeniami dietetycznymi, których powinna przestrzegać, wstrzemięźliwością od alkoholu, używek i wielu leków. Mama karmiąca nie może zostawić dziecka samego pod opieką męża czy dziadków, ponieważ pozbawi malucha pokarmu. Wiele mam mając na uwadze te aspekty rezygnuje z karmienia piersią. Producenci mlek modyfikowanych dla najmłodszych dokładają wszelkich starań, aby skład ich preparatów był jak najbardziej zbliżony do składu mleka matki. Nie jest to jednak łatwe zadanie. Dlatego po wprowadzeniu mieszanki mlecznej należy bacznie obserwować zachowanie dziecka, a jej ewentualnej zmiany należy dokonywać stopniowo najlepiej po konsultacji z lekarzem. Niekiedy problemy trawienne u niemowlaka powodują, że konieczne jest wprowadzenie mleka specjalistycznego. Kiedy należy wprowadzić mieszankę specjalistyczną? Jakie rodzaje mleka specjalistycznego dostępne są na rynku? Więcej dowiesz się czytając artykuł: Mleko specjalistyczne dla niemowląt i dzieci - kiedy po nie sięgać? Kiedy karmisz butelką warto zaopatrzyć się we wszelkie akcesoria do karmienia niemowlęcia. Chodzi głównie o butelki, smoczki, ale również podgrzewacz oraz sterylizator. Natomiast w przy karmieniu piersią często przydatny okazuje się laktator. Umożliwia odciągnięcia pokarmu w okresie nawału laktacyjnego, ale także gdy mama planuje wyjście z domu i nie zdąży wrócić na karmienie. Pierwsza kąpiel noworodka wywołuje u młodych rodziców duże emocje. Temperatura wody, odpowiedni emolient do kąpieli, reakcja dziecka to tylko niektóre z problemów. Według najnowszych trendów nie zalecana jest kąpiel noworodka w szpitalu po porodzie. Jest to dodatkowy stres dla dziecka, a poza tym maź płodowa, którą maluch ma na skórze po narodzinach ma bardzo dobroczynne dla niej właściwości i najlepiej żeby została na niej przez kilka dni. Kiedy pierwsza kąpiel noworodka powinna się odbyć? Nie trzeba się z nią spieszyć. Małe dziecko można wykąpać po raz pierwszy kilka dni po porodzie. Trzeba nastawić się, że kąpiel noworodka będzie bardzo krótka. Wystarczy jedynie zanurzyć dziecko i delikatnie polewać je wodą z wanienki, aby przyzwyczaiło się do nowej sytuacji. Noworodki różnie reagują na kąpiel. Jedne maluchy są wyraźnie zadowolone, inne reagują płaczem na kontakt z wodą. W przypadku starszych dzieci sytuacja znacznie się poprawia, a kąpiel z reguły to przyjemność, która pozwala się zrelaksować.