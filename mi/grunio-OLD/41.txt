Świnki morskie to zwierzęta stadne. Do dobrego samopoczucia potrzebują kontaktu z innymi przedstawicielami gatunku, dlatego należy je trzymać w grupie przynajmniej dwóch osobników. Minimalny rozmiar klatki dla dwóch zwierząt wynosi 120 x 60 centymetrów. Zdecydowaną większość czasu świnki spędzają przecież w klatce, więc powinny móc poruszać się w odpowiednim stopniu. Jeśli chcesz trzymać większą grupę gryzoni, klatka powinna być odpowiednio większa. Przerwy między szczeblami powinny być niewielkie, by świnka nie mogła przełożyć przez nie głowy. Powinna być także na tyle wysoka, aby świnka nie mogła na nią wskoczyć. Mogłoby dojść wówczas do zranienia. Ważne: Świnki morskie potrzebują odpowiednio dużo przestrzeni. Nie są również przytulankami dla dzieci! Muszą mieć zawsze zapewnioną możliwość wycofania się, gdy tylko poczują się przytłoczone. Aby Twoja świnka morska cieszyła się dobrym zdrowiem, bardzo ważny jest rodzaj i jakość podawanego jej pożywienia. Codziennie powinna mieć do dyspozycji wysokiej jakości sianko oraz świeżą wodę pitną. Jest to ważne, ponieważ zwierzęta te mają bardzo wrażliwy układ pokarmowy i muszą nieprzerwanie przyswajać pokarmy. Lubią suchą karmę, świeże owoce (np. jabłka, winogrona) oraz warzywa (np. ogórki, marchewki, seler). Uważaj jednak, by nie podawać ich w zbyt dużych ilościach, ponieważ nadmiar cukru im nie służy. Dużą wartość odżywczą mają także zioła, takie jak cząber, koperek czy bazylia. Planując zakup świnki morskiej, najlepiej poszukać profesjonalnego, godnego zaufania hodowcy. Nie obawiaj się zadawania mu konkretnych pytań. Każdy poważny hodowca chętnie odpowie na każde z nich i będzie chciał znaleźć dla swoich podopiecznych odpowiedzialnego opiekuna. Powinieneś także moc zajrzeć do klatek – sprawdź, czy są czyste, jasne, przestrzenne i czy zbyt wiele świnek nie musi cisnąć się w jednej klatce. Adresy hodowców znajdziesz w gazecie, Internecie oraz za pośrednictwem klubów świnek morskich. Możesz również zastanowić się nad adopcją tego małego gryzonia ze schroniska – otrzymasz go wtedy za symboliczną opłatą.