Psio – koci weterynarz da sobie radę z podstawową opieką nad świnką morską. Jednak jeśli prosię zachoruje poważniej i potrzebna będzie specjalistyczna diagnostyka i leczenie, zdecydowanie lepiej oddać zwierzaka w ręce weterynarza specjalizującego się w leczeniu gryzoni lub zwierząt egzotycznych.
Podstawą żywienia świnek morskich jest siano. Muszą mieć do niego stały dostęp, nie może być wydzielane. Oprócz siana codziennie powinny dostać suszone zioła i niewielką ilość warzyw. Można też podawać wysokiej jakości karmę dla świnek morskich, ale jeśli dieta jest urozmaicona, nie jest to konieczne. Nie dawaj świnkom zbóż i przetworzonych produktów na bazie zbóż, kolb dla gryzoni, chleba (zęby ścierają jedząc siano), a także trujących dla nich rabarbaru, awokado i bakłażana. Jedni widzą w świnkach morskich pożywienie, drudzy traktują te zwierzęta jako domowych towarzyszy. Wbrew pozorom są one dosyć inteligentne i wchodzą w interakcje z człowiekiem. Na świnkę morską decydują się przede wszystkim rodzice dla dzieci ze względu na łagodne usposobienie zwierzęcia i łatwą opiekę nad nim. Jeśli dziecko marzy o jakimś pupilu, to kawia domowa będzie dobrym pomysłem na początek, pomoże nauczyć odpowiedzialności i empatii. Zanim jednak ktoś zdecyduje się na kawię domową, powinien dowiedzieć się o niej nieco więcej, poznać potrzeby zwierzęcia i jego preferencje.