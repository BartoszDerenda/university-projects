Świnki morskie: wszystko na temat hodowli tych wesołych małych zwierząt
Są małe, wyglądają uroczo i przy odpowiedniej pielęgnacji zachowują się bardzo ufnie i czule w stosunku do przedstawicieli swojego gatunku. Świnki morskie są bardzo popularne zarówno wśród młodszych, jak i starszych. Ich niezwykle towarzyski i przyjazny charakter sprawia, że zwierzęta te należą do najpopularniejszych zwierząt domowych. Mają one jednak bardzo wysokie wymagania wobec swoich właścicieli i potrzebują dużo uwagi oraz opieki.

Z tego poradnika dowiesz się, co jest naprawdę ważne w przypadku hodowli świnek morskich, jakie są cechy specyficzne dla poszczególnych ras i czego potrzebujesz, aby zwierzęta czuły się z Tobą w pełni komfortowo.

Ojczyzna i środowisko naturalne świnek morskich
Pierwotnie świnki morskie wywodzą się z południowoamerykańskiego Peru, gdzie żyją w górach, na polach lub w lasach w dobrze uspołecznionych grupach liczących około 10 zwierząt. Ich historia sięga tysięcy lat wstecz. Były one hodowane głównie jako zwierzęta na mięso lub tradycyjnie składane w prezencie podczas ślubu lub innych uroczystości. Żyły one również przy ludziach, będąc towarzyszami zabaw dla dzieci, ale także służąc do celów leczniczych. Używano świnki morskiej do głaskania ciał chorych ludzi – uważano bowiem, że choroba zlokalizowana jest w miejscu, przy którym zwierzę piśnie.

Świnki morskie przybyły do Europy wraz z marynarzami dopiero w XVII wieku, a posiadanie świnki morskiej stało się modne wśród szlachty. Od tamtego czasu stawała się ona coraz bardziej popularnym zwierzęciem domowym. Jest tak zresztą do dziś. Ze względu na udomowienie świnki morskie różnią się między sobą umaszczeniem, fakturą futra i budową ciała, a także charakterem. Tutaj znajdziesz przegląd poszczególnych ras świnek morskich.

Świnki morskie potrzebują towarzystwa i wystarczającej przestrzeni
Ze względu na fakt, że świnki morskie na wolności żyją w grupach, nie powinny być hodowane pojedynczo jako zwierzęta domowe. Wspólna socjalizacja świnek morskich i królików nie jest odpowiednia z punktu widzenia potrzeb gatunku. Co najmniej dwa zwierzęta powinny być trzymane razem, choć w idealnym przypadku byłyby to trzy lub cztery osobniki. Zwierzęta potrzebują wtedy oczywiście dużego domu, w którym będą miały wystarczająco dużo miejsca, aby kopać, buszować i chować się.

Idealnym rozwiązaniem jest duży domek z kilkoma poziomami, w którym jest wiele do odkrycia. Latem możesz także wypuścić swoje świnki morskie na kilka godzin na świeże powietrze, pod warunkiem zapewnienia im bezpiecznego wybiegu. Tylko upewnij się, że zwierzęta nie mogą uciec, a koty lub ptaki drapieżne nie będą mogły się do nich zbliżyć.

Co powinno znaleźć się w domostwie świnki morskiej?
Świnki morskie potrzebują urozmaicenia, oddzielnej chatki do spania dla każdego zwierzęcia, podobnie jak oddzielnych poideł i misek na karmę suchą i świeżą, tj. owoce i warzywa. Ponieważ te małe gryzonie mają tendencję do skubania wszystkiego, co stanie im na drodze, należy wybierać wyłącznie naturalne materiały. W klatce dla świnek morskich absolutnie nie ma miejsca na plastik. Stojak na siano jest również doskonałym pomysłem – nie tylko zapewnia zwierzętom radość ze skubania, ale także różnorodność.

Podobnie nie należy lekceważyć dbania o kondycję fizyczną zwierząt. Możesz ustawić mały tor przeszkód dla swoich świnek morskich przy użyciu ramp, huśtawek lub hamaków. Gałęzie, kamienie lub inne naturalne materiały również doskonale sprawdzą się jako przeszkody lub miejsca do ostrzenia pazurów, jeżeli chcesz zagospodarować klatkę dla świnek morskich w sposób odpowiedni do potrzeb gatunku.

Ważne jest, aby strefy karmienia, spania i zabaw były od siebie oddzielone. Tylko w ten sposób można zapobiec zabrudzeniu miejsca karmienia podczas szalonej zabawy.

Bez względu na to, jakie urozmaicenie panuje w klatce Twojej świnki morskiej, zwierzętom należy zapewnić możliwość regularnego odbywania swobodnych wędrówek. Nie stanowi to również problemu we własnych czterech ścianach. Upewnij się jednak wcześniej, że wyeliminowane zostały wszystkie źródła zagrożeń i że Twoje zwierzęta nie będą miały możliwości gryzienia kabli ani innych przedmiotów.

Co znajduje się w menu świnek morskich?
Głównym elementem diety świnki morskiej powinno być siano. Dostarcza ono zwierzętom ważnych składników odżywczych, stymuluje układ trawienny i naturalnie dba o zdrowie zębów. Dużą część diety stanowią także ziarna i nasiona, które powinny być dostępne w formie zbilansowanej mieszanki.

W menu świnki morskiej powinna także znaleźć się świeża żywność. Świeże zioła, trawa, owoce o niskiej kwasowości, tj. jabłka lub gruszki, oraz warzywa niepowodujące wzdęć, jak marchew lub seler, są idealne do karmienia zwierząt. Ze względu na wysoką zawartość azotanów należy podawać tylko niewielką ilość sałaty i warzyw liściastych. Lepsze są świeże liście, także z drzew owocowych.

Możesz również kupić gotowe mieszanki dla swoich świnek morskich o optymalnej zawartości składników odżywczych. Dzięki temu możesz mieć pewność, że zwierzętom niczego nie brakuje. Nawiasem mówiąc, idealnym rozwiązaniem jest zapewnienie im czterech posiłków dziennie, które można dostosowywać w zależności od podanej ilości jedzenia. Tutaj dowiesz się więcej o żywieniu świnek morskich zgodnym z potrzebami gatunku.

Świnki morskie wymagają dużo opieki
Pod względem opieki świnki morskie nie są bardziej wymagające od innych gryzoni. Codziennie usuwaj mocz i kał, a ściółkę zmieniaj raz w tygodniu. Pamiętaj, aby również regularnie przeprowadzać pełne czyszczenie klatki. Raz w miesiącu i w zależności od stopnia zabrudzenia jest to jednak zupełnie wystarczające.

Zwierzęta z reguły ścierają pazury podczas zabawy. Konieczne może jednak okazać się ich obcięcie. Nie musisz się martwić o pielęgnację sierści. Zdarza się, że w przypadku ras długowłosych sierść mocna zarasta oczy, co wymaga profesjonalnego przycięcia. Jeżeli Twoja świnka morska nie jest oswojona i bardzo ufna, możesz zwrócić się o pomoc do weterynarza.

Aby upewnić się, że Twoim zwierzętom niczego nie brakuje, Twoje świnki morskie wymagają regularnych, ogólnych kontroli stanu zdrowia u weterynarza.

Czy świnki morskie lubią się przytulać?
Świnki morskie bardzo szybko przyzwyczajają się do swojego właściciela i przy okazaniu im dużej uwagi i empatii mogą szybko się oswoić. Jednak każdy, kto myśli, że świnki morskie to przytulanki, jest w błędzie. Z natury są zwierzętami płochliwymi i natychmiast reagują na niebezpieczeństwo lub gdy czują się zagrożone. Stałe trzymanie ich w dłoniach lub noszenie na ramieniu może okazać się przytłaczające. Podczas gdy niektóre świnki morskie tolerują tę ludzką potrzebę bliskości, inne mogą reagować gryzieniem lub próbą ucieczki.

Dlatego, podobnie jak wszystkie inne zwierzęta, świnki morskie nie są zabawkami dla dzieci i zawsze powinny być wypuszczane z klatki pod nadzorem.

Najlepszym sposobem na oswojenie świnki morskiej jest powolne zdobywanie jej zaufania. W tym celu podawaj jej jedzenie na dłoni i głaszcz ją, gdy do Ciebie podchodzi.

Co jeszcze należy wiedzieć o świnkach morskich?
Pod warunkiem zapewnienia jej odpowiedniej hodowli świnka morska może żyć od sześciu do ośmiu lat. Niektóre zwierzęta żyją nawet dłużej. Dlatego ważne jest, aby przed dokonaniem zakupu dokładnie przemyśleć, czy możesz zaoferować swoim świnkom morskim odpowiedni dom w tym okresie. Nawet jeżeli wybierasz się na wakacje, musisz wcześniej znaleźć kogoś, kto zajmie się Twoimi gryzoniami.

Koszt zakupu świnki morskiej jest raczej niski, ale nie należy lekceważyć kosztów początkowego wyposażenia, ponieważ zarówno klatka, jak i domki do spania, stanowiska do karmienia i przedmioty zapewniające zajęcie powinny być znaleźć się na miejscu przed powitaniem zwierząt. Koszty opieki weterynaryjnej również mogą być wysokie.

Jeżeli masz świadomość tego, że świnka morska to nie tylko frajda, ale także dużo pracy, to ten mały gryzoń może sprawić Ci wiele radości.

W sklepie internetowym Maxi Zoo znajdziesz wszystko, czego dusza gryzonia zapragnie: od odpowiedniego domku po żywność i wiele innych dodatków. Za pomocą kilku kliknięć możesz zamówić swoje ulubione produkty w niskich cenach i cieszyć się krótkim czasem realizacji dostawy.
