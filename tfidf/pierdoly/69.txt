Czas napisać o tym, co przynosi tyle kontrowersji, co nic innego w świecie. Czemu marihuana jest dalej nielegalna w Polsce i co przemawia za tym, by jej nie legalizować? Czy rząd podaje konkretne argumenty jeśli chodzi o brak zmian w stosunku do marihuany? Nie, nie podaje. Ale nie tylko ze strony rządu nie ma konkretnych argumentów, sami ich nie dajemy, by wywalczyć legalizację. Nie od dzisiaj wiadomo, że marihuana to żaden syntetyczny wynalazek, tylko roślina, która po prostu rośnie, uprawia się ją od tysięcy lat, a jej prozdrowotne właściwości znane są większości populacji świata. Historia marihuany jest bardzo „skoczna”, od legalizacji po delegalizacje, od przestępstw po umorzenia wyroków. Czy paląc marihuanę, powinieneś czuć się przestępcą? Nie – jednak nasze prawo powoduje, że tak się musisz czuć. W tym wpisie chcę przedstawić kilka argumentów za legalizacją marihuany w Polsce i pokazać, że nie jest to sprawa jednoznaczna ani prosta. Nie chcę namawiać nikogo do palenia ani zachwalać tej rośliny jako panaceum na wszystkie problemy. Chcę tylko zwrócić uwagę na fakt, że obecna sytuacja prawna jest niesprawiedliwa i nieskuteczna. Dlaczego marihuana jest nielegalna? Marihuana jest nielegalna – dlaczego? Roślina, która potocznie zwana jest trawką lub ziołem, daje „haj”, czyli powoduje odwracalne zmiany w umyśle przez pewien czas. Brzmi to jak coś złego? To mylne spostrzeżenie. Po marihuanie organizm się wycisza, mózg się budzi do działania, nerwy się koią, bóle ustępują i może to pomóc w leczeniu wielu chorób. W Polsce marihuana jest nielegalna z kilku powodów, ale dużo z nich to też moja subiektywna opinia :). Zwolennicy legalizacji marihuany rzadko kiedy przedstawiają przekonujące argumenty. To nie jest tak, że ja w te argumenty nie wierzę, jednak spójrz trochę z perspektywy człowieka, który nigdy, ale to nigdy nie miał do czynienia z marihuaną. Jednym z argumentów jest to, że marihuana to lek i leczy prawie wszystko, od depresji po raka. Patrząc na to okiem laika, zapewne stwierdziłbyś, że jak to możliwe, że jakaś roślina jest w stanie wyleczyć depresję, raka czy inne choroby. Przecież to nie możliwe, bo inaczej nie powstawałoby tyle innych leków, a ludzie nie umieraliby na raka, czy każdy by chodził szczęśliwy. Kolejny argument to taki, że marihuana pobudza kreatywność, dodaje otwartości umysłu, daje bliższą relację z Bogiem i kosmosem. Brzmi nierealistycznie do tego stopnia, że nie dziwię się, że osoby, które są atakowane takimi argumentami, w to nie wierzą.  Nie ma tu żadnej sprzeczności, te argumenty są prawdziwe, ale trzeba naprawdę sporo czasu, by wytłumaczyć komuś od zera, dlaczego marihuana tak działa. Pisząc w Internecie szurr burr, marihuana leczy – nic nie zdziałasz. Podaj konkretne argumenty, napisz czemu leczy i co dokładnie robi z organizmem marihuana. Marihuana jest w Polsce nielegalna, ale zawsze możesz posiłkować się legalnym suszem CBD. Susz CBD ma podobne działanie do THC, jednak nie jest psychoaktywne. Nielegalna jest marihuana z wielu powodów, a jeden z nich to stereotypy. Ludzie często myślą, że „stonerzy” to leniwi ludzie, którzy nie mają ambicji. Nie interesuje ich praca, tylko leżenie w łóżku i palenie z bonga. Zamawiają jedzenie na wynos albo gotują coś bez sensu, żeby nie zmarnować energii na zapalenie kolejnego skręta. Ten stereotyp budzi sprzeciw, ale nie ma podstaw w rzeczywistości. Nie ma dowodu na to, że palacze marihuany to nieodpowiedzialni obywatele, którzy olewają wszystko, co wiąże się z normalnym życiem. Znam osobiście kilka osób, które korzystają z tej rośliny i nie widziałem u nich takiej postawy. Ten stereotyp utrwalił się też w umysłach władz przez ruch hippisowski, który sprawiał wrażenie, że palacze marihuany to buntownicy, którzy żyli na marginesie społeczeństwa i nie szukali pracy.