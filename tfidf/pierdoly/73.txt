Jazda samochodem powinna być przede wszystkim bezpieczna. To kluczowa kwestia, ponieważ w grę wchodzi życie i zdrowie nasze, a także pozostałych uczestników ruchu drogowego. Podczas kursu na prawo jazdy zwraca się szczególną uwagę na odpowiednie przygotowanie kierowcy. Wykonywane przez nas manewry na drodze świadczą o zdolności radzenia sobie w kluczowych sytuacjach, gdzie często o wypadku czy stłuczce decydują sekundy. Dlatego specjalnie dla Was przygotowaliśmy nowy cykl artykułów, zatytułowany „technika jazdy samochodem”, w którym krok po kroku wyjaśniamy wszelkie niejasności. Wybierając się na kurs prawa jazdy, instruktorzy przekazują wiedzę teoretyczno-praktyczną. Kursant poznaje wtedy między innymi podstawowe zasady ruchu drogowego, budowę i działanie auta. Wszystko po to, aby być jak najlepiej przygotowanym do wyjazdu poza Wojewódzki Ośrodek Ruchu Drogowego, gdzie dotychczas pod okiem instruktora ćwiczyliśmy na placu manewrowym. Nabyte przez początkujących kierowców umiejętności są później wykorzystywane w praktyce. Czasami jednak zdarza się, że mimo uzyskania przez nas prawa jazdy nie do końca wiemy, jak powinno się wykonywać poszczególne manewry na drodze. Z pomocą przyjdzie Ci nasz nowy cykl artykułów. Technika jazdy samochodem to zbiór najważniejszych informacji na temat tego, jak prowadzić samochód. Pozwoli on na poznanie kilku niepisanych zasad, które mimo wszystko warto znać i stosować. Czasami niewielkie zmiany wprowadzone podczas jazdy sprawią, że będzie ona przyjemniejsza i przede wszystkim bezpieczniejsza, a Ty poczujesz się pewniej za kółkiem. Przygotowanie do jazdy i uruchomienie samochodu to absolutne podstawy, które powinien znać każdy. Wbrew pozorom to nie tylko prawidłowe zapięcie pasów i przekręcenie kluczyka w stacyjce. Koniecznie zwróć uwagę na poprawne ustawienie fotela i jego odległość od kierownicy, która również musi być odpowiednio wyregulowana. Zdarza się, że wielu kierowców zapomina też o dobrym ustawieniu lusterek. Pamiętaj, dobra widoczność to podstawa! Jeśli kurs na prawo jazdy masz już dawno za sobą, zapewne wiesz, że jedną z pierwszych technik, jaką powinien opanować raczkujący kierowca, jest ruszanie samochodem i zmiana biegów. Niby nic trudnego, a jednak każdy na początku swojej drogi zapewne pamięta niejedną sytuację, w której auto po prostu zgasło. To absolutnie normalne, przecież jazda samochodem wymaga od nas bardzo dużo praktyki. Im częściej jeździmy, tym pewniej czujemy się za kierownicą, a także wypracowujemy pewne odruchy i uczymy się, jak reagować w konkretnej sytuacji. Jedną z nich jest często wykonywany przez kierowców manewr zatrzymywania. Choć na pierwszy rzut oka nie wydaje się on trudny, to jednak zdarza się, że kierowcy nie wiedzą, jak prawidłowo hamować samochodem. Podobna sytuacja ma miejsce, jeśli chodzi o samo cofanie. Tutaj również trzeba przyznać, że sporo osób ma z nim kłopot, a bez dwóch zdań jest to przydatna umiejętność. W trasie często zdarza nam się źle skręcić. Pomocny w tej sytuacji jest manewr zawracania. Ta technika jazdy samochodem potrafi przysporzyć kłopotów niejednemu kierowcy. Podobnie jest, jeśli chodzi o samo wyprzedzanie. Niektórzy obawiają się tego manewru. Nic w tym dziwnego, kierujący pojazdem musi realnie określić sytuację aktualnie panującą na drodze, by zdecydować się na wyminięcie auta jadącego przed nami. Trudnością dla początkującego kierowcy może być również parkowanie. Wykonanie tego manewru to dla wielu stresująca sytuacja głównie z uwagi na brak wprawy lub nieopanowanie prawidłowej techniki. Bez względu na to, czy jazda samochodem odbywa się po mieście, poza terenem zabudowanym, czy na autostradzie, kierowca musi wiedzieć, jak wyprowadzić auto z poślizgu. To szczególnie ważne, zwłaszcza w okresie jesienno-zimowym, gdy pogoda na zewnątrz nie rozpieszcza i nie trudno o deszcz, czy lód. Zjawiska te są bardzo niebezpieczne i mogą doprowadzić do poważnych wypadków, dlatego odpowiednie zachowanie się w sytuacji, kiedy samochód wpada w poślizg, jest kluczowe. Bardzo dużo zależy od naszych umiejętności i opanowania samego kierowcy. Zdarza się również, że do groźnych kolizji dochodzi podczas wchodzenia w zakręt. Chwila nieuwagi i zbyt duża prędkość mogą doprowadzić do tragedii. W tej sytuacji również bardzo dużo zależy od kierującego pojazdem. Kierowca powinien wiedzieć również jak pokonywać zakręty samochodem, tak aby jazda była przede wszystkim bezpieczna. Sporo osób ma również problemy z jazdą po rondzie. Mimo że są one uznawane za dużo mniej kolizyjne niż tradycyjne skrzyżowania, niektórym nadal przysparzają sporo kłopotów.

