Rozciąganie mięśni oddechowych (m.in. w obrębie klatki piersiowej i brzucha) może z kolei mieć pozytywny wpływ na poprawę mechanizmu oddychania

Powyższe korzyści potwierdzają, dlaczego rozciąganie jest ważne i powinno być regularnie wykonywane, zarówno w kontekście aktywności fizycznej, jak i rutyny codziennego funkcjonowania.

Stretching pozwala zniwelować niekorzystne następstwa intensywnych ćwiczeń. Rozciąganie po bieganiu, czy też rozciąganie po treningu siłowym polepsza krążenie krwi, która dostarcza do mięśni tlen i cenne składniki odżywcze. W połączeniu z innymi korzyściami (np. niwelowaniem nadmiernego napięcia mięśni) sprawia, że rozciąganie oddziałuje na zakwasy i ułatwia walkę z niektórymi niedogodnościami np. mimowolnymi i bolesnymi skurczami mięśni. W ich przypadku dobrze jest też zadbać o suplementację magnezu i witaminy B6, które można uzupełnić stosując wysokiej jakości suplement diety Olimp Chela-Mag B6 Skurcz wyprodukowany przez firmę farmaceutyczną Olimp Labs. Każda pora jest dobra na rozciąganie mięśni. Poranne rozciąganie będzie świetnym sposobem na zyskanie energii i przygotuje ciało na resztę dnia. Wieczorny stretching natomiast pozwoli na odprężenie po pracy lub innych obowiązkach m.in. redukując nadmierne napięcie mięśni i pozbywając się oznak przesadnego stresu. Dlatego codzienne rozciąganie, niezwiązane z treningami czy konkretną dyscypliną sportową, można wykonywać w dowolnym momencie np. krótkie ćwiczenia rozciągające w przerwie od pracy zdalnej. Powszechnie przyjęło się, że stretchning powinien być realizowany dopiero po zakończonych ćwiczeniach. W rzeczywistości wyróżnia się dwa rodzaje rozciągania, które charakteryzuje zupełnie odmienna pora wykonywania i poziom intensywności.