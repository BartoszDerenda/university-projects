Odpowiedź jest oczywista. Zależy nam jednak, aby dokładnie odpowiedzieć na pytania „po co się rozciągać” i „jak rozciąganie wpływa na sylwetkę”? Regularne wykonywanie ćwiczeń rozciągających powoduje poprawę ogólnej postawy ciała i zwiększenie zakresu ruchomości w połączeniach stawowych. Stretching sprawia, że mięśnie nie są nadmiernie napięte oraz odzyskują optymalną elastyczność i sprężystość. Jest to szczególnie wartościowe dla osób, które przez długi czas pracują przy komputerze, a ich sylwetka ulega „zamknięciu”. Rozciąganie przeciwdziała przykurczom i sprawia, że ciało „otwiera się” np. rozciąganie pleców sprzyja wypięciu klatki piersiowej do przodu, co powoduje cofnięcie barków, przywrócenie prawidłowego ustawienia głowy, a to skutkuje wyprostem całej sylwetki. Oczywiście nie można oczekiwać, że stretching jednej grupy mięśniowej rozwiąże wszystkie problemy. Nie można zapominać, że wszystkie części ciała są ze sobą połączone w jeden układ ruchu. Dlatego też niezwykle często nadmierne napięcie jednej struktury może doprowadzić do pogorszenia funkcjonalności innej. W związku z tym musimy wiedzieć, że stretching powinien obejmować całe ciało. Rozciąganie bioder jest równie ważne, co rozciąganie nadgarstków czy rozciąganie kręgosłupa – holistyczne podejście stanowi bowiem klucz do sukcesu!