Przedstawiamy Państwu podręczniki i książki o historii Polski. Historia państwa i narodu polskiego sięga drugiej połowy X wieku, na którą datuje się rządy pierwszego historycznego władcy Polski – Mieszka I. W 966 roku Mieszko I przyjął chrzest, rozpoczynając tym samym proces chrystianizacji na polskich ziemiach, a wydarzenie to uważane jest za symboliczny początek państwa polskiego. Pierwszym koronowanym królem Polski był syn Mieszka I, Bolesław Chrobry. Od czasów Mieszka I i Bolesława Chrobrego do dzisiejszego dnia granice polskich ziem wielokrotnie zmieniały położenie, zmieniały się też systemy rządów, język i panujące w kraju obyczaje. Średniowieczne Królestwo Polskie, rządzone przez Piastów, a potem Jagiellonów odeszło w cień, a Polska kolejnej epoki historycznej znalazła się w obliczu nowych zagrożeń. W 1795 roku państwo polskie znalazło się pod zaborami, a Polska odzyskała niepodległość dopiero po zakończeniu I Wojny Światowej. W obronie ojczyzny stawali w tamtym okresie między innymi Jan Henryk Dąbrowski i Józef Piłsudski. Kolejne piętno na kartach historii Polski odcisnęła II Wojna Światowa, podczas której polskie ziemie znalazły się pod okupacją niemiecką oraz sowiecką. Po wygranej wojnie w Polsce nastał komunizm, obalony ostatecznie w 1989 roku. Te wydarzenia w wywierały ogromny wpływ na polską kulturę, politykę i wiele innych sfer życia Polaków, a dziś możemy je poznać dzięki licznym opracowanym przez historyków podręcznikom, kronikom i biografiom. Przewracając kolejne strony książek opisujących losy Polski i Polaków na łamach wieków, czytelnicy mogą przenieść się w czasie do najmroczniejszych okresów w historii Polski, jak wieloletnie walka o niepodległość czy Powstanie Warszawskie, oraz poznać sylwetki polskich królów i bohaterów narodowych. Zebrane w Księgarni Internetowej PWN książki o historii Polski umożliwią czytelnikom zdobywanie wiedzy o przeszłości państwa, społeczeństwa i kultury. W naszych zasobach znajdą Państwo zarówno dzieła historiografii, spisane przez polskich kronikarzy, jak Jan Długosz czy Wincenty Kadłubek, jak i liczne opracowania w formie podręczników, encyklopedii oraz słowników historycznych.