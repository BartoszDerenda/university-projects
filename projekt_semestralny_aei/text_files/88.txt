Myjąc ręce w miejscu publicznym staraj się nie dotykać umytymi rękoma klamek, drzwi oraz innych elementów wyposażenia, mogą znajdować się na nich liczne bakterie. Wychodząc możesz posłużyć się papierowym ręcznikiem, który ograniczy kontakt z drobnoustrojami. Mycie rąk to prosty i skuteczny sposób by zatrzymać rozprzestrzenianie się zakażeń, niestety często jest bagatelizowany. A przede wszystkim mycie rąk pozwala usunąć z powierzchni rąk m.in. bakterie, wirusy czy grzyby odpowiadające za cały szereg groźnych chorób, jak choćby salmonellę czy grypę. Do „chorób brudnych rąk” zalicza się także biegunki, zatrucia pokarmowe i wirusowe zapalenie wątroby typu A. Obecnie na terenie Polski potwierdzono jeden przypadek wystąpienia koronawirusa, zakażanie potwierdzono u pacjenta z województwa lubuskiego, który przebywa obecnie w szpitalu w Zielonej Górze i czuje się dobrze. Jednocześnie informujemy, że na dzień dzisiejszy na obszarze powiatu częstochowskiego nie stwierdzono żadnego przypadku zakażenia koronawirusem. Sytuacja jest monitorowana, nie ma żadnych podstaw do niepokojów. Bez względu  na występowanie lub też nie zagrożeń epidemicznych podstawą dbania o zdrowie jest przestrzeganie zasad higieny w tym częste i prawidłowe MYCIE RĄK. Należy także prowadzić zdrowy i odpowiedzialny styl życia. W związku z okresem zwiększonej ilości przeziębień, grypy, zachorowań grypopodobnych i innych możliwych infekcji, w budynku Starostwa Powiatowego w Częstochowie do dyspozycji odwiedzających są preparaty do dezynfekcji rąk i skóry. Dbajmy o naszą higienę przez cały rok! 