Rozciąganie przed treningiem zwane też dynamicznym charakteryzuje się szybkimi ruchami, które mają za zadanie zminimalizować ryzyko pojawienia się kontuzji podczas wykonywania ćwiczeń (m.in. rozciągnie ścięgna Achillesa przed bieganiem). Przykładowe aktywności to np. wykroki, skoki na skakance, naprzemienne wymachy rąk i nóg. Rozciąganie statyczne po treningu to typowy stretching, który jest realizowany po całej jednostce treningowej. W tym przypadku mowa o spokojnym utrzymywaniu pozycji z delikatnym pogłębieniem zakresu ruchu, co powoduje rozciąganie mięśni należących do konkretnej partii. Przykładowymi aktywnościami są m.in. mostek, zwis na drążku, siedzenie w rozkroku. W przypadku rozciągania po treningu należy poświęcić co najmniej minutę na każdą grupę mięśniową – zwykle wykonuje się 2 ćwiczenia dla danej partii. Trudno jednoznacznie ocenić, bo obie metody dostarczają wielu korzyści dla organizmu i są równie cenne dla niwelowania niedogodności związanych z treningiem. Rolowanie czy rozciąganie to skuteczny sposób na złagodzenie nadmiernego napięcia mięśni i wartościowy bodziec dla zneutralizowania niekorzystnych następstw intensywnej aktywności fizycznej. Nie ma potrzeby wybierać tylko zdecydować się na połączenie stretchingu i ćwiczeń z rollerem.

Najpierw rolowanie czy rozciąganie?

Jeżeli chodzi o potreningową relaksację mięśni, to w pierwszej kolejności należy wykonać rolowanie, bo ma o wiele bardziej dynamiczny charakter. Z kolei rozciąganie statyczne po treningu powoduje chwilowe osłabienie mięśni, co rzutowałoby na efektywności wykonywania ćwiczeń z użyciem rollera.

A jak to wygląda przed treningiem? Najpierw rolowanie czy rozciąganie? Nie ma to aż tak dużego znaczenia, bo w obu przypadkach ruch powinien być szybki i o stosunkowo dużej intensywności, co pozwoli na efektywne przygotowanie mięśni do zaplanowanego wysiłku fizycznego.