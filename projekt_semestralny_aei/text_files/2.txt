Hodowla zajmuje się świnkami morskimi rasy US Teddy. Małe świnki mogą wyruszyć do nowego domu w wieku około 5-6 tygodni, oraz gdy osiągną wagę ok. 300g. Każda świnka opuszczająca hodowlę, otrzymuje rodowód. Jest to dokument potwierdzający jej pochodzenie. Świnki to zwierzęta silnie stadne. Bezdyskusyjnie muszą mieć towarzystwo drugiej świnki tej samej płci. Wybierając gatunek zwierzęcia, który przyjmiesz do swojej rodziny, kieruj się rzetelnymi informacjami o jego potrzebach. Życie w stadzie, to jedna z najważniejszych potrzeb świnki morskiej. Jeśli chcesz mieć gryzonia, ale tylko jednego, możesz rozważyć kupno chomika lub samca myszy rasowej. To zwierzęta, które nie tylko mogą, ale muszą mieszkać pojedynczo. Świnki morskie żyją długo. 4-5 lat to norma, a zdarzają się osobniki które osiągają wiek nawet ponad 10 lat. Kupując świnki , przygotuj się na kilka, a nawet kilkanaście lat opieki. Świnki morskie wbrew pozorom są zwierzętami ruchliwymi i ciekawskimi. Nie mogą spędzać życia wyłącznie w klatce. Powinny mieć możliwość codziennego zwiedzania wybiegu / pokoju / mieszkania. Musisz się przy tym liczyć z tym, że będą załatwiały się także poza klatką. Rasowe świnki morskie są duże. Dorosłe samiczki ważą około kilograma, samce nawet 1,5 kg i więcej. W związku z tym potrzebują dużej klatki. 60x120cm to absolutne minimum dla dwóch świnek tej samej płci. Minimum jest wystarczające, ale naprawdę komfortowo będzie im jeśli klatka będzie jeszcze większa. Utrzymanie świnek morskich jest stosunkowo drogie. Podstawowa wyprawka zanim w ogóle świnki u Ciebie zamieszkają to klatka, ściółka, domki, pojniki, miski, hamaki, karma, zioła i siano. Bieżące utrzymanie to regularne zakupy ściółki, karmy, siana, ziół, warzyw i owoców, oraz wizyty u weterynarza.