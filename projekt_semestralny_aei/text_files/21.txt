Warto pamiętać, że hodowca musi zapewnić zwierzętom opiekę weterynaryjną, co często oznacza nawiązanie stałej współpracy z wybraną kliniką. Hodowca musi zadbać o to, by rozród świnek morskich odbywał się w sposób właściwy i uwzględniający dobro zwierząt. Oznacza to kontrolę częstotliwości występowania miotów, wybór właściwego reproduktora, dbanie o to, by do rozrodu dopuszczane były tylko te świnki, które osiągnęły właściwy wiek i wagę (CCP zastrzega, że kawie powinny ukończyć 5 miesięcy i ważyć minimum 700 gramów). Hodowca musi pozyskać świnkę morską – matkę pierwszego miotu. Jeśli chodzi o reproduktora, częstym zwyczajem jest wypożyczanie go – listę dostępnych reproduktorów dostarcza organizacja związkowa. W każdym miocie przychodzi na świat od jednego do nawet 6 młodych. Ciąża trwa 68-72 dni. Samiczka może zajść w ciążę kilka razy w ciągu swojego życia. Hodowca musi jednak zadbać o to, by częstotliwość ciąż nie była zbyt duża, tak by organizm samiczki miał czas na regenerację. Obecnie na rynku można spotkać się z różnymi odmianami świnek morskich. Na popularności zyskują długowłose kawie, np. Peruwiańska czy Sheltie. Do najbardziej oryginalnych należą z kolei świnki morskie bezwłose (Skinny – jest to jednak niezwykle delikatna odmiana, narażona na urazy). Do innych ciekawych odmian kawii domowych należą też np. Crested, American, Kurzhaarer Peruaner, Ridgeback, Somali, Curly, Rex, Teddy, Bounce, Coronet czy Texel. Wybór jest ogromny – im bardziej nietypowa rasa świnki, tym wyższa cena za zwierzątko. Koszt kawii z hodowli wynosi od 50 zł do nawet 400 zł. Świnka morska, inaczej kawia domowa, to gryzoń, który trafił do Europy z krajów Ameryki Łacińskiej już w XVI wieku. Inkowie składali kawię w ofierze bogom, w niektórych częściach świata zwierzątko wciąż bywa hodowane w celach kulinarnych, od XIX wieku wykorzystuje się je także do testów laboratoryjnych. 