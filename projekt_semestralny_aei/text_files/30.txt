Jeżeli masz lub planujesz zostać opiekunem kawii domowej bo te cudne zwierzaki ujęły Cię swoim usposobieniem i przesłodką budową pamiętaj, że oprócz zalet z powiększenia rodziny o zwierzaka istnieje również szereg obowiązków, które należy spełnić oraz szereg zagrożeń, których należy unikać aby Twoja świnka morska żyła długo i zdrowo! Poniżej w telegraficznym skrócie przedstawiam najważniejsze i najczęściej powtarzane błędy w opiece nad świnką morską. Tylko jedna samotka świnka - świnki to zwierzaki silnie stadne - pamiętaj, że aby żyły długo i zdrowo potrzebują towarzysza swojego gatunku. Zbyt mała klatka - klasyka gatunku - kupując w zoologicznym młodziutą kawie domową Pani wciska klatkę 50cm i nawet taki maluszak jakoś się tam porusza - pamiętaj, że szybko świnka urośnie i z 300g potroi swoją wagę lub nawet będzie czterokrotnie większa! Oceń więc czy dysponujesz miejscem oraz środkami finansowymi na odpowiednio duży kącik do życia dla świnek! Zła dieta czyli lenistwo - tak, tak lenistwo bo aby świnki morskie żyły długo i zdrowo opiekun musi się nieco wysilić i zapoznać z prawidłową dietę- gotowe granulki nie wystarczą- pamiętaj więc o pościęceniu czasu na nukę zanim przyjmiesz do domu tych futrzastych żarłoków. Brak opieki weteryanryjnej- świnka morska jak każdy inny zwierzak powinna zobaczyć się z weterynarzem co najmniej raz do doku a lepiej co 6 miesięcy na rutynową kontrolę. A jeżeli cokolwiek Was niepokoi to i częściej! Nieodpowiednia ściółka/podłoże - świnki są wrażliwe i jeżeli na dno całej klatki wybierzesz pellet to po kilku miesiącach na tak twardym podłożu każda świnka zachoruje i przy sporym szczęściu będą to tylko nagniotki a bardziej prawdopodobne ropne zapalenie poduszek stóp i łap- wybieraj więc mądrze i od razu postaw na dywaniki/maty/VetBedy - kawie domowe są delikatne i trzeba mieć to na uwadze. Długość życia - jeżeli wydaje Ci się, że świnka morska to zwierzę "na chwilę" to możesz się nieźle zdziwić - wobrze zaopiekowane świnki morskie mogą żyć nawet ponad 10 lat! Decydując się na tego zwierzaka weź to koniecznie pod uwagę. Rozmnażanie na własną rękę - tak wiem, że często Was kusi przeżycie przygody, bycie świadkiem cudu narodzin i opiekowanie się maluszkami... Pamiętajcie jednak, że nowe życie, poród i opieka nad ciężarną świnką to duża odpowiedzialność, sporo rzeczy może pójść nie tak - odpowiedzialne rozmnażanie to łączenie zwierząt, których znacie rodowody i wiecie, że nie są na pewno spokrewnione, macie pod ręką weterynarza specjalistę, który pomoże jeżeli poród się skomplikuje a najlepiej pozostawić ten temat specjalistycznym odpowiedzialnym i troskliwym hodowcom z doświadczeniem i potrzebnym sprzętem - młode świnki należy szybko rozróżnić płcią i oddzielić od świnkowej mamy czyli jeżeli już do tego doszło i świnki się pojawią koniecznie trzeba zabezpieczyć zapasową klatkę dla samców. Nie odpowiednie łączenie - kawie domowe to zwierzęta stadne jednak również wrażliwe oraz teryorialne. Potrzebują ustanowienia hierarhii w stadzie. Powiększaj więc stado każdorazowo ostrożnie i z szacunkiem, nie wpuszczając nowego lokatora na stare "śmieci" starego tylko zreorganizuj wyposażenie, przemebluj a przede wszystkim wypierz i wyczyść całe wyposażenie zanim w klatce umieścisz obie świnki aby były na neutralnym gruncie - to znacznie zwiększy szanse na to, że sie zaprzyjaźnią! Brak odpowiedniej pielęgnacji - czesanie, obcinanie pazurków czy kontrola uzębienia to absolutne minimum. Brak obcinania pazurów doprowadza u świnek do deformacji łap, świnki długowłose wymagają czestych zabiegów wyczesywania aby odchody i bakterie nie gromadziły się w kołtunach. Zaniedbania prowadzą do chorób i niestety skrócenia długości życia świnek. Brak pościęcania czasu niby bardzo ogólne pojęcie a jednak chodzi konkretnie o codzienną obserwacje czy świkom dopisuje apetyt i się wypróżniają itd -  podstawowe oznaki zdrowia i szybka reakcja właściciela w przypadku zauważenia nieprawidłowości potrafi uratować życie.