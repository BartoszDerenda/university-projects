Wybór rasy, którą planuje się hodować, to podstawowa sprawa. Dlatego też decyzja nie podejmuje się pochopnie. Musi być przemyślana i przeanalizowana. Należy jej poświęcić sporo uwagi i zapoznać się wcześniej ze specyfiką rasy. Każda ma typowe dla siebie cechy charakterologiczne i związane z tym wymagania, a te bezpośrednio odzwierciedlają się w kosztach utrzymania. Należy nauczyć się czytać rodowody, zaznajomić się ze standardem i różnicami w budowie kotów z różnych linii hodowlanych. Trzeba poznać kocią etologię i podstawy behawioryzmu. To konieczne dla odpowiedniego wychowania i socjalizowania kota. Wymagana jest wiedza z zakresu fizjologii, rozrodu i genetyki.

 

Hodowla kotów rasowych skupia się zazwyczaj na jednej lub dwóch rasach. Rzadkością są hodowle obejmujące jednocześnie wiele ras. Czym kierować się przy wyborze rasy kota? Najlepiej własnymi preferencjami i możliwościami. Nie warto ulegać modzie, gdyż, jak pokazuje doświadczenie, jest ona chwilowa i szybko się zmienia. Sympatia do danej rasy będzie owocowała chęcią zgłębienia informacji na jej temat. Dzięki temu można stać się ekspertem w danej dziedzinie, a to przyciąga klientów.

 
Hodowla kotów – zakup kota

Kiedy sprecyzuje się kwestie rasy, przychodzi pora na zakup pierwszej kotki. To bardzo ważny moment. Znalezieniu odpowiedniego zwierzęcia trzeba poświęcić sporo uwagi. Warto wcześniej odwiedzić wystawy i zapoznać się ze światem hodowców. Nie wolno kupować pochopnie i z myślą o szybkim rozmnażaniu. Dobra hodowla kotów opiera się na wyselekcjonowanych osobnikach. Nie każdy kot rasowy nadaje się do rozrodu. Do hodowli przeznaczane powinny być wybitne osobniki. Dzięki selekcji nie traci się cech ważnych dla ras, co pozwala na jej udoskonalenie. Sprawę utrudnia fakt, iż działający już hodowcy niechętnie sprzedają kotki w celach hodowlanych. Kupując kotkę, trzeba sprawdzić jej pochodzenie i poznać historię jej przodków. To sposób na upewnienie się, że zwierzę nie jest obciążone genetycznie. Co więcej, nabycie takiego zwierzęcia to duży wydatek. Hodowcy powinni pamiętać, że cena to sprawa drugorzędna. Należy też pamiętać o tym, że wyłącznie zwierzę z rodowodem jest przedstawicielem danej rasy.