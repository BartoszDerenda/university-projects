Można wyróżnić 3 podstawowe odmiany świnek morskich ze względu na długość włosa: Należą do nich rasy skinny i baldwin. Przedstawicielki rasy skinny mają nieliczne kępki włosów przy pyszczku, uszach i na łapkach, ich skóra jest delikatna w dotyku. Natomiast baldwin mają grubszą i twardszą skórę i co ciekawe rodzą się z sierścią, która dopiero po czasie wypada. Ich sierść jest krótka, o różnej strukturze i umaszczeniu. Są to rasy: Abisyńska zwaną rozetką – sierść u tej odmiany układa się w charakterystyczne rozetki (zawirowania) w różnych punktach na ciele, rozetek powinno być przynajmniej 8 (10 to ideał wzorca rasy). Rex – sierść u tej odmiany jest gładka i wełnista, o długości włosa do 2 cm, futro jest gęste. Teddy – ma krótkie i szorstkie futerko, które nie powinno mieć rozetek, przypomina nieco pluszowego misia (stąd nazwa rasy), ma zaokrągloną głowę i nieco klapnięte uszy American (odmiany: crested i white crested) – najstarsza rasa kawii domowej, ma gładkie, przylegające do ciała futerko, włos jest gęsty. U odmiany crested cechą charakterystyczną jest pojedyncza rozetka na głowie, zwana koroną, u white crested korona jest biała. Curly – to krzyżówka rasy abisyńskiej i rex, ma krótką, kręconą sierść, która mimo pozorów miękkiej jest szczeciniasta. Tu także sierść ma różną strukturę i maść. Te rasy są bardziej wymagające w pielęgnacji niż krótkowłose, wymagają regularnego czesania. Należą do nich m.in.: Peruwianka – charakteryzuje ją długi włos i przedziałek, połyskliwa sierść układa się od środka na zewnątrz, zakrywa także głowę świnki, z tyłu ma 2 rozetki. Sheltie – długie, gładkie włosy skierowane do tyłu, na pyszczku sierść jest krótka, nie posiada rozetek. Boucle – odmiana peruwianki, tyle że z kręconym włosem, krzyżówka z texelem. Texel – jest skrzyżowaniem sheltie i rexa, sierść jest gładka (szorstki włos został wyeliminowany w trakcie hodowli) i kręcona, idealny włos ma kształt korkociągów. Coronet – mieszanka sheltie i crested, ma długie i proste włosy oraz rozetę na głowie. Merino – jest odmianą rasy coronet o kręconej sierści. Lunkarya – jeszcze mało popularna rasa, jej sierść wygląda nieco jakby była zakręcona na grubych wałkach, rozchodzi się na boki oraz w górę, włos jest falisty, nie powinien być miękki, na pyszczku zaś sierść jest szorstka i krótka
