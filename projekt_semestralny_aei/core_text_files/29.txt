W zasadzie każdy może żyć sam, ale czy samemu jest fajnie? Kawie z natury są zwierzętami stadnymi, więc opiekowanie się dwoma bądź trzema świnkami nie jest złym pomysłem. Wybierając dwa zwierzaki zwróćmy uwagę na płeć. Pamiętajmy, że samiec z samiczką bardzo szybko dochowają się potomstwa, lepszym więc wyjściem są osobniki tej samej płci (najlepiej samiczki). Jeśli jednak postanowimy, że w naszym domu pojawi się tylko jedna kawia domowa to poświęćmy jej sporo czasu, bo to bardzo towarzyski gryzoń i nie powinien być skazany na długą samotność. Ceny kawii domowej zaczynają się już od 40 złotych. Wiele zależy od tego, czy zwierzę kupujemy w sklepie zoologicznym czy od hodowcy. Kolejnym kryterium cenowym jest rasa. Rasowe kawie z rodowodem to koszt nawet kilkuset złotych. Zdecydowanie nie. Dlaczego? Oba gatunki różnią się behawiorem i dietą, ale i również chorobami. Warto zwrócić uwagę na bakterię Bordetella bronchiseptica, wywołującą króliczy katar oraz pierwotniaka Encephalitozoon cuniculi, wywołującego encefalitozoonozę. Obie te choroby dla świnek są bardzo niebezpieczne i mogą prowadzić do śmierci, za to prawie 80% królików jest nosicielami B. bronchiseptica bez żadnych konsekwencji zdrowotnych. Lepiej więc trzymać króliki z królikami, a kawie z kawiami. Generalnie kawia nie gryzie, ale należy pamiętać, że jest to zwierzę i jak każde zwierzę może zaatakować w momencie zagrożenia, strachu czy bólu. Kawie potrafią też dobrać się do kabli, ulubionego koca lub butów.
