Czarne paciorkowate oczy, lśniąca sierść i krótkie nóżki. Z reguły większość miłośników świnek rozpoznaje je na pierwszy rzut oka. Jednak w zależności od rasy, zwierzęta te mogą się znacznie różnić wyglądem. Eksperci dzielą je na dwie grupy, różniące się od siebie długością włosia: Rasy krótkowłose i rasy długowłose. Dla niewprawionego oka rozpoznanie płci świnki morskiej nie jest proste. Najlepiej rozpoznaje się płeć świnki, kiedy ma się do porównania osobniki różnej płci. By określić płeć, należy wziąć świnkę ostrożnie do ręki tak, by widzieć jej brzuszek. Następnie należy delikatnie rozciągnąć palcami skórę w okolicach narządów płciowych. Jeśli narząd wygląda jak litera „Y” świnka jest płci żeńskiej, jeśli z kolei wygląda jak „I” – mowa o samcu. By podnieść świnkę morską, używaj najlepiej obu dłoni i chwytaj ją pod brzuszkiem w poprzek. Można wówczas położyć ją sobie na kolanach lub nieść przytuloną do piersi. Zachowaj ostrożność, by świnka nie spadła! Być może wygląda na krzepką, lecz ma łamliwe kości. Upadek na przykład z kanapy może grozić poważnymi obrażeniami. To normalne, że na początku Waszej znajomości, świnka morska będzie się Ciebie bała. Wynika to z jej instynktu ucieczki. Niemniej jednak, możesz z powodzeniem przyzwyczaić swoich podopiecznych do siebie, poświęcając im dużo uwagi, cierpliwości i podając zdrowe smakołyki prosto z ręki.